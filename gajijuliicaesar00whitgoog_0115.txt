LIBER VI. 103

copias equitatumque traducit. Ubii, qui ante obsides
dederant atque in deditionem venerant, purgandi sui
causa ad eum legatos mittunt, qui doceant neque auxi-
lia ex sua civitate in Treviros missa neque ab se fidem
laesam3 petunt atque orant, ut sibi parcat, ne communi
odio Germanorum innocentes pro nocentibus poenas
pendant3 si amplius obsidum velit, dare pollicentur.
Cognita Caesar causa reperit ab Svevis auxilia missa
esse, Ubiorum satisfactionem accepit, aditus viasque
in Svevos perquirit.

X. Interim paucis post diebus fit ab Ubiis certior
Svevos omnes in unum locum copias cogere atque iis
nationibus, quae sub eorum sint imperi0‚ denuntiare, 'ut
auxilia peditatus equitatusque mittant. His cognitis rebus
rem frumentariam providet, castris idoneum locum de-
ligit, Ubiis imperat, ut pecora· deducant suaque omnia
ex agris in oppida conferant, sperans barbaros atque
imperitos homines inopia cibariorum adductos ad iniquam
pugnandi condicionem posse deduci3 mandat, ut crebros
exploratores in Svevos mittant, quaeque apud eos ge—
rantur, cognoscant. Illi imperata faciunt et ‘paucis die-
bus intermissis referunt Svevos omneS, posteaquam cer-
tiores nuntii de exercitu Romanorum venerint, cum
omnibus suis sociorumque copiis, quas coegissent, pe·
nitus ad extremos fines se recepisse ; silvam esse ibi
infinita magnitudine, quae appellatur Bacenis3 hanc longe
introrsus pertinere et pro nativo muro objectam Ohe-
ruscos ab SveviS, Svevosque ab Cheruscis [injuriis in-
cursionibusque] prohibere3 ad ejus initium silvae Svevos
adventum Romanorum expectare constituisse.

XI. Quoniam ad hunc locum perventum est, non
alienum esse videtur de Galliae Germaniaeque moribus
et, quo differant hae nationes inter sese, proponere. In
Gallia non solum in omnibus civitatibus atque in omnibus
pagis partibusque, sed paene etiam in singulis domibus
factiones sunt; earumque factionum principes sunt, qui
summam auctoritatem eorum judicio habere existimantur,
quorum ad arbitrium judiciumque summa omnium rerum
consiliorumque redeat3 idque ejus rei causa antiquitus
institutum videtur, ne quis ex plebe contra potentiorem
auxilii egeret; suos enim quisque opprimi et circum-
veniri non patitur3 neque, aliter si faciat, ullam inter

