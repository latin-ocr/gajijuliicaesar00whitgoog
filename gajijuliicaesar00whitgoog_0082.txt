70 DII BELLO GALLIGO

tur et, quae ad eas res erant usui, ex continenti com-

’ . portari jubebat. Itaque quum summo studio a militibus

administraretur, XII navibus amissIs, reliquis ut navigari
commode posset, effecit.

XXXII. Dum ea geruntur, legione ex consuetu-
dine una frumentatum missa, quae appellabatur septima,
neque ulla ad id tempus belli suspicione interposita,
quum pars hominum in agris remaneret, pars etiam in
castra ventitaret, ii, qui pro portis castrorum in statione
erant, Oaesari nuntiaverunt pulverem majorem, quam
consuetudo ferret, in ea parte videri, quam in partem
legio iter fecisset. Oaesar id, quod erat, suspicatus,
¹aliquid novi a barbaris initum consilii, cohortari, quae
in stationibus era'nt, secum in eam partem proficisci,
ex reliquis duas in stationem cohortes succedere, reli-
quas armari et confestim sese subsequi jussit. Quum
paulo longius a castris processisset, suos ab hostibus
premi atque aegre sustinere et conserta legione ex
omnibus partibus tela conjici animadvertit. Nam quod
omni ex reliquis partibus demesso frumento pars una
erat reliqua, suspicati hostes huc nostros esse ventu·
ros, noctu in silvis delituerant; tum dispersos, deposi-
tis armis in metendo occupatos subito adorti, paucis
interfectis reliquos incertis ordinibus perturbaverant,
simul equitatu atque essedis circumdederant.

XXXIII. Genus hoc estex essedis pugnae: primo
per omnes partes perequitant et tela conjiciunt atque
ipso terrore equorum et strepitu rotarum ordines ple-
rumque perturbant et, quum se inter equitum turmas
bisinuaverunt, ex essedis desiliunt et pedibus proelian-
tur. Aurigae interim paulatim ex proelio excedunt at·
que ita currus collocant, ut, si illi a multitudine ho·
stium premantur, expeditum ad suos receptum babeant.
Ita mobilitatem equitum, stabilitatem peditum in proeliis
praestant, astantum usu quotidiano et exercitatione ef·
ficiunt, uti in declivi ao praecipiti loco incitatos equos
sustinere et brevi moderari ac flectere et per temonem
percurrere et in jugo insistere et se inde in currus
citissime recipere consverint.

XXXIV. Quibus rebus, perturbatis nostris novi-
tate pugnae, tempore opportunissimo Caesar auxilium
tulit, namque ejus adventu hostes constiterunt, nostri

 

