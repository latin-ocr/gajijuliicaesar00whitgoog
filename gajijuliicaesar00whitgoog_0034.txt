24 Du BELLO GALLICO.

Qui nisi decedat atque exercitum deducat ex his re· ’
gionibus, sese illum non pro amico, sed pro hoste
habiturum. Quod si eum interfecerit, multis sese
nobilibus principibusque populi Romani gratum esse
facturum id se ab ipsis per eorum nuutios comper-
tum habere, quorum omnium gratiam atque amici-
tiam ejus morte redimere posset. Quod si discessis-¹

set et liberam possessionem Galliae sibi tradidisset,
magno se illum praemio remuneraturum et, quaecun-
que bella geri vellet, sine ullo ejus labore et peri-
culo confecturum.

XLV. Multa ab Oaesare in eam sententiam dicta
sunt, quare negotio desistere non posset: Neque suam
neque populi Romani consvetudinem pati, uti optime
merentes socios desereret, neque se judicare Gal·
liam potius esse Ariovisti, quam populi Romani. Bello
superatos esse Arvernos et Rutenos ab Q. Fabio Maximo,
quibus populus Romanus ignovisset, neque in· pro·
vinciam redegisset, neque stipendium imposuisset. Quod
si antiquissimum quodque tempus spectari oporteret, ⁴
populi Romani justissimum esse 'in Gallia imperium;
si judicium senatus observari oporteret, liberam debere
esse Galliam, quam bello victam suis legibus uti vo·
luisset.

XLVI. Dum haec in colloquio geruntur, Oaesari
nuntiatum est equites Ariovisti propius tumulum acee-
dere et ad nostros adequitare, lapides telaque in no-
stros conjicere. Oaesar loquendi finem facit, seque
ad suos recepit suisque imperavit, ne quod omnino
telum in hostes rejicerent. Nam etsi sine ullo periculo
legionis delectae cum equitatu proelium fore videbat,
tamen committendum non putabat, ut pulsis hostibus
dici posset eos ab se per fidem in colloquio circum-
ventos. Posteaquam in vulgus militum elatum est, qua
arrogantia in colloquio Ariovistus usus omni Gallia Ro-
manis interdixisset impetumque in nostros ejus equites ·
iecissent, eaque res colloquium ut diremisset, multo
major alacritas studiumque pugnandi majus exercitui
injectum est.

XLVII. Biduo post Ariovistus ad Gaesarem lega-
tos mittit: Velle se de iis rebus, quae inter eos agi
coeptae neque perfectae essent, agere cum eo ; uti sut

 

