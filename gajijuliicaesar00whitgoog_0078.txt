66 DE BELLO GAIJJGO.

barbaris committere non auderet, quinto die ad Gaesa-
rem revertitur, quaeque ibi perspexisset, renuntiat.

XXII. Dum in his locis Caesar navium paranda-
rum causa moratur, ex magna parte Morinorum ad eum
legati venerunt, qui se de superioris temporis consilio
excusarent, quod homines barbari et nostrae consvetu-
dinis imperiti bellum populo Romano fecissent, seque
ea, quae imperasset, facturos pollicerentur. Hoc sibi
Gaesar satis opportune accidisse arbitratus, quod neque ·
post tergum hostem relinquere volebat, neque belli
gerendi propter anni tempus facultatem habebat neque
has tantularum rerum occupationes sibi Britanniae ante-
ponendas judicabat, magnum iis numerum obsidum im-
perat. Quibus adductis eos in fidem recepit. Navibus
circiter LXXX onerariis coactis constratisque, quot
satis esse adduas transportandas legiones existimabat,
quod praeterea navium longarum habebat, quaestori, le-
gatis praefectisque distribuit. Huc accedebant XVIII
onerariae naves, quae ex eo loco ab milibus passuum
VIII vento tenebantur, quo minus in eundem portum
venire possent, has equitibus distribuit. Reliquum ex-
ercitum Q. Titurio Sabino et L. Aurunculejo Cottae le-
gatis in Menapios atque in eos pagos Morinorum, ab
quibus ad eum legati uon venerant, ducendum dedit;
P. Sulpicium Rufum legatum cum eo praesidis, quod
satis esse arbitrabatur, portum tenere jussit.

XXIII. His constitutis rebus nactus idoneam ad
navigandum tempestatem tertia fere vigilia solvit equi-
tesque in ulteriorem portum progredi et naves con·

scendere et se sequi jussit.. A quibus quum paulo ,

tardius esset administratum, ipse hora circiter diei
quarta cum primis navibus Britanniam attigit atque ibi
in omnibus collibus expositas hostiurn copias armatas
conspexit. Cujus loci haeo erat natura atque ita monti·
bus angustis mare continebatur, ut ex locis superiori-
bus inlitus telum adjici posset. Hunc ad egrediendum
nequaquam idoneum locum arbitratus, dum reliquae na·
ves eo convenirent, ad horam nonam in ancoris ex·
pectavit. Interim legatis tribunisque militum convocatis
et, quae ex Voluseno cognosset, et, quae fieri vellet,
ostendit monuitque, ut rei militaris ratio, maxime ut
maritimae res postularent, ut quae celerem atque insta-

 

