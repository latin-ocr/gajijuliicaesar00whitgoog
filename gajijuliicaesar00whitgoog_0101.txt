LIBER V. · 89

ex ¹ proelio elapsi incertis itineribus per silvas ad Τ.
Labienum legatum in hiberna perveniunt atque eum de
rebus gestis certiorem faciunt.

XXXVIII. Hac victoria sublatus Ambiorix statim
cum equitatu in AduatucOS, qui erant eius regno fini-
timi, proficiscitur3 neque noctem neque diem intermittit
peditatumque sese subsequi jubet. Re demonstrata Adua-
tucisque concitatis postero die in Nervios pervenit hor-
taturque, ne sui in perpetuum liberandi atque ulciscendi
Romanos pro iis, quas acceperint, injuriis occasionem
dimittant3 interfectos esse legatos duos magnamque par-
tem exercitus interisse demonstrat; nihil esse negotii
subito oppressam legionem, quae cum Cicerone hiemet,
interfici; se ad eam rem profitetur adjutorem. Facile
hac oratione Nerviis persvadet.

XXXIX. Itaque confestim dimissis nuntiis ad Ceu-
‘troneS‚ Grudios, LevacOS, Pleumoxios, GreidunnOS, qui
omnes sub eorum imperio sunt, quam maximas manus
possunt, cogunt et de improviso ad Ciceronis hiberna
advolant nondum ad eum fama de Titurii morte per·
lata. Hic quoque accidit, quod fuit necesse, ut non-
nulli milites, qui lignationis munitionisque causa in sil-
vas discessissent, repentino equitum adventu intercipe-
rentur. His circumventiS, magna manu EburoneS, Ner-
vii, Aduatuci atque horum omnium socii et clientes le-
gionem oppugnare incipiunt; nostri celeriter ad arma
concurrunt, vallum conscendunt. AEgre is dies susten-
tatur, quod omnem spem hostes in celeritate ponebant
atque hanc adepti victoriam in perpetuum se fore vic-
tores confidebant.

XL. Mittuntur ad Caesarem confestim ab Cicerone
litterae magnis propositis praemiis, si peitulissent. Ob-
sessis omm‘bus viis missi intercipiuntur. Noctu ex ma-
teria, quam munitionis causa comportaverant, turres-ad-
modum CXX excitantur incredibili celeritate; quae deesse

operi videbantur, perficiuntur. Hostes postero die multo ·

majoribus coactis copiis castra oppugnant, fossam com·
plent. Eadem ratione, qua pridie, ab nostris resistitur;
hoc idem reliquis deinceps fit diebus Nulla pars noc-
' turni temporis ad laborem intermittitur; non aegriS, non
vulneratis facultas quietis datur; quaecunque ad proximi
diei oppugnationem opus sunt, noctu comparantur;

