nmen m. 53

provinciae, finitimae his regionibus nominatim evocatis
in Sentiatum fines exercitum introduxit. Cujus adventu
cognito Sentiates magnis copiis coactis equitatuque,

‘ , quo plurimum valebant, in itinere agmen nostrum adorti

primum equestre proelium commiserunt, deinde equi-
tatu suo pulso atque insequentibus nostris subito pede-
stres copiae, quas in convalle in insidiis collocaverant,
ostenderunt. Hi nostros disjectos adorti proelium re·
noverunt.

XXI. Pugnatum est diu atque acriter, quum Son-
tiates, superioribus victoriis freti, in sua virtute totius
Aquitaniae salutem positam putarent, nostri autem, quid
sine imperatore et sine reliquis legionibus adolescen-
tulo duce efficere possent, perspici cuperent3 tandem
confecti vulneribus hostes terga verterunt. Quorum
magno numero interfecto Crassus ex itinere oppidum
Sontiatum oppugnare coepit. Quibus fortiter resisten-
tibus vineas turresque egit. Illi alias eruptione tentata,
alias cuniculis ad aggerem vineasque actis (cujus rei
sunt longe peritissimi Aquitani, propterea quod. multis
locis apud eos aerariae secturaeque sunt), ubi diligentia
nostrorum nihil his rebus profici posse intellexerunt,
legatos ad Crassum mittunt, seque in deditionem ut re-

cipiat, petunt. Qua re impetrata arma tradere jussi Ἴ

faciunt.

XXII. Atque in ea re omnium nostrorum intentis
animis, alia ex parte oppidi Adiatumnus, qui summam
imperii tenebat, cum sexcentis devotis, quos illi Soldu-
rios appellant (quorum haec est condicio, ut omnibus
in vita commodis una cum iis fruantur, quorum se
amicitiae dediderint; si quid iis per vim accidat, aut

eundem casum una ferant, aut sibi mortem consciscant; ¹

neque adhuc homimum memoria repertus est quisquam,

qui eo interfecto, cujus se amicitiae devovisset, mori ’

recusaret), cum his Adiatumnus eruptionem facere co-
natus clamore ab ea parte munitionis sublate, quum
ad arma milites concurrissent vehementerque ibi pug-
natum esset, repulsus in oppidum tamen uti eadem de-
ditionis condicione uteretur, ab Crasso impetravit.
XXIII. Annis obsidibusque acceptis Crassus in
vlines Vocatium et Tarusatium profectus est. Tum vero
barbari commoti, quod oppidum, et natura loci et manu

 

