LIBER VII. 1 2 7

lisque excruciaverat. Hi jam ante edocti, quae interro·
gati pronuntiarent, milites se esse legionarios dicunt;
fame et inopia adductos clam ex castris exisse, si quid
frumenti aut pecoris in agris reperire possent3 simili
omnem exercitum inopia premi, nec jam vires sufficere
cuiusquam nec ferre operis laborem posse; itaque sta-
tuisse imperatorem, si nihil in oppugnatione oppidi pro-
fecisset, triduo exercitum deducere. Haec, inquit, a me,
Vercingetorix, beneficia habetiS, quem proditionis insi-
mulatis, cujus opera sine vestro sangvine tantum exer-
citum victorem fame paene consumptum videtis, quem
turpiter se ex hac fuga recipientem ne qua civitas
suis finibus recipiat, a me provisum est.

XXI. Conclamat omnis multitudo et suo more ar-

mis concrepat (quod facere in eo consverunt, cujus
orationem approbant) summum esse Vercingetorigem
ducem, nec de ejus fide dubitandum, nec majore ra-
tione bellum administrari posse. Statuunt, ut decem
milia hominum delecta ex omnibus copiis in oppidum
summittantur, nec solis Biturigibus communem salutem
committendam censent, quod paene in e0, si id oppi-
dum retinuissent, summam victoriae constare intelli-
’ ebant.
g XXII. Singulari militum nostrorum virtuti consilia
cujusquemodi Gallorum occurrebant, ut est summae ge-
nus sollertiae atque ad omnia imitanda et efficienda,
quae ab quoque traduntur, aptissimum. Nam et laqueis
falces avertebant, quas quum destinaverant, tormentis
introrsus reducebant, et aggerem cuniculis subtrahebant,
eo scientiuS, quod apud eos magnae sunt ferrariae atque
omne genus cuniculorum notum atque usitatum est.
'I'otum autem murum ex omni parte turribus contabula-
verant atque has coriis intexerant. Tum crebris diur-
nis nocturnisque eruptionibus aut aggeri ignem infere-
bant aut milites occupatos in opere adoriebantur et
nostrarum turrium altitudinem, quantum has quotidianus
agger expresserat, commissis suarum turrium alis
adaequabant, et apertos cuniculos praeusta et praeacuta
materia et pice fervefacta et maximi ponderis saxis
morabantur moenibusque appropinquare prohibebant.

XXIII. Muri autem omnes Gallici hac fere forma
sunt. Trabes directae, perpetuae in longitudinem, pari-

