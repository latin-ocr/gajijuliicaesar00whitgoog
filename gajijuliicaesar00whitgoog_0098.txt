86 DE BELLO GALLIOO.

que partem esse tutam: si nihil esset durius, nullo cum
periculo ad proximam legionem perventuros3 si Gallia
omnis cum Germanis consentiret, unam esse in celeri„
tate positam salutem. Oottae quidem atque eorum, qui
dissentirent, consilium quem haberet exitum? inquo si
non praesens periculum, at certe longinqua obsidione
fames esset timenda.

XXX. Hac in utramquepartem disputatione habi·
ta, quum a Cotta primisque ordinibus acriter resistere·
tur: Vincite, inquit, si ita vultis, Sabinus, et id clariore
voce, ut magnapars militum exaudiret; neque is sum,
inquit, qui gravissime ex vobis mortis periculo terrear;
hi si sapient, si gravius quid acciderit, abs te rationem
reposcent; qui, si per te liceat, perendino die cum
proximis hibernis conjuncti communem cum reliquis
belli casum sustineant, non rejecti et relegati longe ab
ceteris aut ferro aut fame intereant.

XXXI. Consurgitur ex consilia comprehendunt
utrumque et orant, ne sua dissensione et pertinacia
rem in summum periculum deducant: facilem esse rem,
seu maneant, seu proficiscantur, si modo unum omnes
sentiant ac probent; contra in dissensione nullam se
salutem perspicere. Res disputatione ad mediam noc-
tem perducitur; tandem dat Cotta permotus manus; su·
perat sententia Sabini; pronuntiatur prima luce ituros.
Consumitur vigiliis reliqua pars noctis, quum sua quis·
qne miles circumspiceret, quid secum portare posset,
quid ex instrumento hibernorum relinquere cogeretur.
Omnia excogitantur, qnare nec sine pericqu maneatur,
et languore militum et vigiliis periculum augeatur.
Prima luce sic ex castris proficiscuntur, ut quibus esset
persuasum, non ab hoste, sed ab homine amicissimo
[Ambiorige]¹ consilium datum, longissimo agmine maxi-
misque impedimentis.

XXXII. At hostes posteaquam ex nocturno fremitu
vigiliisque de profectione eorum senserunt, collocatis in·
sidiis bipertito in silvis opportuno atque occulto loco
amitibus passuum circiter duobus Romanorum adven·
tum expectabant3 et quum se major pars agminis in
magnam convallem demisisset, ex utraque parte ejus
vallis subito se ostendenmt, novissimosque premere et

 

