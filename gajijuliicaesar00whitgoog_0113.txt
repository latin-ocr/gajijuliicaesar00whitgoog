 

LIBER. VI. · 101

Treviros mittit duasque ad eum legiones proficisci ju·
bet; ipse cum legionibus expeditis quinque in Mena-
pios proficiscitur. Illi nulla coacta manu, loci praesidio
freti, in silvas paludesque confugiunt suaque eodem
conferunt.

VI. Caesar partitis copiis cum G. Fabio legato et
M. Crasso quaestore celeriterque effectis pontibus adit
tripertito, aedificia vicosque incendit, magno pecoris at-
que hominum 1111111010 potitur. Quibus rebus coacti
Menapii legatos ad eum pacis petendae causa mittunt.
Ille obsidibus acceptis hostium se habiturum numero
confirmat, si aut Ambiorigem aut ejus legatos finibus
suis recepissent. His confirmatis rebus Commium Atre-
batem cum equitatu custodis loco in Menapiis relinquit,
ipse in Treviros proficiscitur.

VII. Dum haec a Caesare geruntur, Treviri magnis
coactis peditatus equitatusque copiis Labienum cum una
legione, quae in eorum finibus hiemaverat, adoriri pa-
rabant, jamque ab eo non longius bidui via aberant,
quum duas venisse legiones missu Caesaris cognoscunt.
Positis castris a milibus passuum XV auxilia Germano-
rum expectare constituunt. Labienus hostium cognito
consiliO, sperans temeritate eorum fore aliquam dimi·-
candi facultatem, praesidio V cohortium impedimentis
relicto cum XXV cohortibus magnoque equitatu contra
hostem proficiscitur et mille passuum intermisso spatio
castra communit. Erat inter Labienum atque hostem
difficili transitu flumen ripisque praeruptis; hoc neque
ipse transire habebat in animO, neque hostes transitu-
ros existimabat. Augebatur auxiliorum quotidie speS.
Loquitur in consilio palam, quoniam Germani appro-
pinquare dicantur, sese suas exercitusque fortunas in
dubium non devocaturum et postero die prima luce
castra moturum. Celeriter haec ad hostes deferuntur,
ut -ex magno Gallorum equitum numero nonnullos
Gallicis rebus favere natura cogebat. Labienus noctu
tribunis militum primisque ordinibus convocatis, quid
sui sit consilii, proponit et, quo facilius hostibus ti-
moris det suspicionem, maj ore strepitu et tumultu,
quam populi Romani fert consvetudo, castra moveri
jubet. His rebus fugae similem profectionem effecit.

